‘114 Um lm υσποπιοι

Doctm. VIII.
Constitutio Gregorii ΡΡ. xm ι Popuns ι, 25 Ianuarii 1585.

Populis ac nationibus nuper ex gentilitatis errore ad fldem catholicam
conversis expedit indulgere circa libertatem contrahendi matrimonia, ne homi·
nes, continentiae servandae minime assueti, propterea minus libenter in fide
persistant, et alios illorum exemplo ab eius perceptione deterreant. Quoniam
igitur saepe contingit multos utriusque sed praecipue vix-ssis sexus infideles,
post contracta gentili ritu matrimonia, ex Angola, Aethiopia, Brasilia, et aliis
Indicis regionibus, ab hostibus captos, a patriis finibus et propriis coniugibus
in remotissimas regiones exterminari, adeo ut tam ipsi, captivique qui in
patria remanent, si postea ad fldem convertantur, coniuges infideles tam longo
locorum intervallo disiunctos, an sine contumelia Creatoris secum cohabitare
velint, ut par est, monere nequeant, vel quia interdum ad hostiles et barbaras
provincias ne nuntiis quidem accessus pateat, vel quia ignorent prorsus in
quas regiones fuerint transvecti, vel quia itineris longitudo magnam afferat
difficultatem. idcirco Nos, attendentes huiusmodi connubia inter infideles con·
tracta, vera quidem, non tamen adeo rat‘a censeri, ut necessitate suadente
dissolvi non possint, talium gentium infirmitatem paterna pietate miserati
universis et singulis dictorum locorum Ordinariis et parochis, et presbyteris
Societatis Iesu ad confessiones audiendas ab eiusdem Societatis Superioribus
approbatis et ad dictas regiones pro tempore missis vel in illis admisit,
plenam auctoritate Apostolica, tenore praesentium, concedimus facultatem
dispensandi cum quibuscumque utriusque sexus christifidelibus incolis dicta„
rum regionum et serius ad fldem conversis qui ante baptisma susceptum
matrimonium contraxerunt, ut eorum quilibet, superstite coniuge infideli, et
eius consensu minime requisito, aut responso non expectato, matrimonia cum
quovis fideli alterius etiam ritus contrahere et in facie Ecclesiae solemnizare,
et in eis postea carnali copula consummatis quoad vixerint remanere licite
valeant: dummodo constet etiam summarie et extraiudicialiter, coniugem, ut
praefertur, absentem moneri legitime non posse, aut monitum intra tempus
in eadem monitione praefixum suam voluntatem non significasse3 quae quidem
matrimonia, etiamsi postea innotuerit coniuges priores infideles suam volun·
tatem iuste impeditos decla-rare non potuisse, et ad fidem etiam tempore
transacti secundi matrimonii conversos fuisse, nihilominus rescindi nunquam
debere, sed valida et firma, prolemque inde suscipiendam legitimam fore
decernimus. Non obstantibus etc.

