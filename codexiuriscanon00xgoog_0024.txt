xx σοαπ Itu-ic canonici

nae Ecclesiae codex dono datum sit; et apud Francos receptum, dici
coepit proprio nomine Liber canonum.

Inter chronologicas quas vocant collectioneS‚ fere ultima tempore,
usu tamen, etsi privato, notissima, fuit sylloge, quae medio IX saeculo
edita, supposito lsmom Manca-roms nomine evulgata est. Ignotus huius
auctor, amplissimae collectioni apud Hispanos receptae multas addidit
epistolas Romanis prioris aevi Pontificibus falso adscriptas. Attamen
subditiciis hisce pseudo-isidorianis decretalibus disciplinam Ecclesiae
penitus immutatam fuisse, prout contendebant catholici nominis hosteS,
nemo est hodie qui asserat.

Ex eo autem tempore collectiones prodierunt, quas systematicas
dixeris3 in iis enim canones undique quaesiti secundum eorum sensum
remque ipsam de qua agunt sub variis titulis ordine quodam logico
disponuntur. Saeculo XI eiusmodi syllogae adornatae sunt non paucae
ut auxilio essent praestantibus illis viris qui, duce sancto Gregorio
Papa VII, Ecclesiae iura libertatemque tuebantur3 eas vero omnes Gra-
tiani Decretum paene oblitteravit.

Sub medium enim saeculum XII Gan-unm, monachuS, vir acerrimi
ingenii, cum probe intellexisset, quanti ad commune bonum referret, tot
canones, qui dispersi disiunctique essent et haud raro inter se pugna·
rent, apte compositos in unum colligi, novam atque unicam ecclesiasti·
carum legum ordinare syllogen aggressus est: quae primum Concordia
discordantium canonum, post vero quam Gratianus ipse decesserat,
Decretum Gratiam· nuncupata est. At non ille nudum et collecticium
tantummodo digessit opus, sed etiam, pro temporum ratione, rem tam
erudite sapienterque tractavit, ut studiorum iuris canonici tum veluti
fundamenta iecerit, tum initia posuerit, cum praeclara posterorum
utilitate.

Materiam Decreti sui amplissimam mutuatus est Gratianus ab omni-
bus collectionibus quae antecesserant; innumeris Synodorum canonibus
et Pontificum decretalibus et rescriptis satis multos addidit locos ex
sacra Scriptura, ex SS. Patrum et scriptorum ecclesiasticorum operibus;
quaedam etiam deprompsit ex libris apud Romanam aliasque peculia-
res Ecclesias receptiS, cuiusmodi erant Ordo Romanus, Liber diurnus
ΒΕ. Pontificum, itemque ex nonnullis poenitentialibus libris; denique
attulit locos ex iure romano et germanico non paucos.

