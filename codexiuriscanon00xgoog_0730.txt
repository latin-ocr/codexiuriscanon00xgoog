Documenta 679

62. Secundus actus antescrutinii est extractio Scrutatorum, Deputato·
rum pro votis infirmorum, et Recognitorum: quae extractio, antequam ad
scrutinium procedatur, sorte 'facienda est, hoc modo. In uno sacculo, aut vase,
publice ponantur tot schedulae, vel si magis placet, spherulae ligneae palam
numeratae, quot sunt Oardinales praesentes in Conclavi, cum eorum nomini·
bus: deinde per ultimum Diaconum extrahantur primo Scrutatores tres,
postea tres Deputati pro votis infirmorum, qui brevitatis gratia Infirmarii ap-
pellari possunt, ac tandem Recognitores, de quorum omnium officio inferius
suo loco scribetur. Quod si in extractione Scrutatorum‚ lufirmariorum et Re·
cognitorum, extracti fuerint cardinales, qui ob infirmitatem aliudve impedi-
mentum muneribus praedictis satisfacere non possint, alii non impediti, loco
illorum, extrahantur. Peracta vero extractione, schedulae, seu spherulae
eorum, qui extracti fuerunt, in sacculum, seu in vas iterum conficiantur. ’

63. Tertius actus antescrutinii est schedularum scriptio, quae ab uno·
quoque Cardinali fiet hoc modo. Primo in superiori parte, in spatio inter '
verba Ego Gard. scribet proprium nomen3 deinde in secunda parte nomen illius,
quem ehgit, charactere tamen, quantum fieri potest, alterato, ne manus scri-
bentis cognosci possit3 et caveat ne plura nomina in schedula· scribat; quia
suffragium esset nullum. In tertia vero parte signa, videlicet numerum ali-
quem, et dictum aliquod Scripturae seu verbum, aut aliquid huiusmodi, ut
in exemplo pro faciliori intelligentia oculis subiecto, videre est.

