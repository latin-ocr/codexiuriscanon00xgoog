xxxvx code-v tuo-te canonici

disceptandum commissa. Praeses vero de singulis canonibus, in quolibet
voto typis exscripto propositis, consultores, alium ex alio, sententiam
rogabat, quam cum quisque libere aperuisset, qui ab actis erat diligen-
tissime perscribebat. Nemo non videt, si eadem reS, nulla mutatione indu-
cta, sequenti hebdomade ad singulos Coetus delata esset, futurum profe-
cto uisse, ut et disputatio in idem confuse recideret et inceptum minus
progrederetur. Quare, ad cunctationem omnem devitandam, Praeses ipse
ex variis canonum schematibus, ratione habita votorum et sententiarum
cuiusque Consultoris, iisque additis aut deletis quae addenda delendave
sibi viderentur, unum schema mature conficiebat, nt, cito typis exscri-
ptum, posset statim a Consultoribus domi ‚perpendi et insequenti hebdo-
made communiter disceptari. Et ita porro, donec Consultores de formula
canonis componenda inter se consensissent. Quapropter nihil in novo
Codice legitur, quod non quater vel quinquies, eo modo quo diximus,
disceptatum sit, immo etiam et decies et duodecies, si quid occurrisset
difficultatibus implicitum. Quod si forte in aliquo canone definiendo
communis deerat consensus, ad sententiam maioris partis vel ad iuris
constituti normam canon redigebatur, subiecta tamen sententia vel mino·
ris partis vel a iure constituto aliena. Schema, ita a peculiari Coetu
compositum, ad universos Collegii Consultores mittebatur, ut suam quis·
que sententiam scripto aperirent et hoc, intra certum quoddam temporis
spatium, ad Emum Card. Gasparri perferendum curarent. Tandem, de
schemate deque subiectis totius Consultorum Collegii animadversionibuS,
quas idem Card. Gasparri ante perpenderat, Emi Patres e peculiari Con·
silio, de quo supra diximus, bis saltem cognoscebant suumque postremo
ferebant suffragium.

Interea, cum novi Codicis partes gradatim ad finem adducerentur,
Summus Pontifex Pius X praecepit, ut de confecto opere Episcoporum
totius catholici orbis iudicium exquireretur, itemque Praelati omnes
regularium Ordinum, qui legitime ad oecumenicum Concilium vocari
solent, sententiam rogarentur. Allatis igitur ad Antistites eos omnes
tum primo et altero Codicis libro, tum deinde tertio et quarto, tum
denique quinto, admoniti ii sunt, volumina, condicto tempore, remittere
ad Apostolicam Sedem vellent, additis iis scripto animadversionibus
quas opportunas iudicassent. Quae quidem, postquam Emus Card. Ga·
sparri rite eas expenderat inque unum collegerat, ad Emos Partes e

