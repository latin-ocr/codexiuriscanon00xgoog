DOCUMENTA

Docma. Ι.

constitutio Pii ΡΡ. Χ «Vacante Sede Apostolica ι,
25 Decembris 1904.

Vacante Sede Apostolica, illud gravissimum sanctissimumque est, sum·
mum dominici gregis pastorem et caput, ad catholicam Ecclesiam provide
solerterque regendam, eligere, qui in beati Petri locum succedens, Christi
Iesu in terris personam gerat. Quod cum intelligerent Romani Pontifices De·
cessores Nostri, eo quavis aetate vigilem curam sedulamque cogitationem con·
tulerunt ut ille modus et ordo in eligendo adhiberetur, qui rei gravitati aptius
congruentiusque responderet. Qua de causa plures ex re et tempore ab iis
sapientissimae editae sunt leges ut negotium ipsum rite, legitime expediteque
absolveretur: quas inter principem obtinent locum Constitutiones a Pio IV,
Gregorio XV et Clemente XII opportune sancitae. μ

Verum, decursu aetatum, tactum est ut hae de Roma-no eligendo Ponti· '>
fice indictae ac promulgatae leges sensim multiplici varioque numero auge·
rentur: nonnullae etiam, temporum rationibus hominumque moribus mutatis,
obsoletae evaderent: ita ut haud exigui laboris esse videatur discernere-quae·
nam in Summo Pastore eligendo servanda sint.

Nos igitur, hoc incommodum praevertere volentes, quae de Romano Pon·
tifice eligendo a Decessoribus Nostris decreta sunt, omnia in unam Constitu·
tionem digerere opportunum duximus, integris, quantum fieri potuit, servatis
ipsis priorum constitutionum praescriptiS, quin etiam verbis (licet haud sem·
per uniformi stilo respondentibus), quae veneranda vetustas sancivit, non·
nullis tamen mutatis, prouti opportunius Nobis visum est.

Itaque, re diu ac mature perpensa, certa scientia et proprio motu, de
Apostolicae Nostrae potestatis plenitudine, hanc constitutionem, quae per-
petuo in futurum vigeat, edere statuimus, qua Sacrum cardinalium Colle·
gium, Romana Petri Sede vacante, atque in Romano Pontifice eligendo unice
utatur, eamque vim legis habere sola-m decernimus, abrogatis constitutionibus
ac Decretis omnibus et singulis a Romanis Pontificibus hac de re editis, etiam
in conciliis generalibus promulgatis et in corpore iur‘is conclusis: excepta
tamen Nostra Constitutione « Commissum Nobis »‚ diei xx mensis Ianuarii
labentis anni, de civili Veto seu Excluaiva, uti vocant, in electione Summi
Pontificis, et Constitutione « Praedecessores Nostri » cum Instructione (vulgo
Reyolammto) adiecta, a fel. rec. Leone XIII die xxlv mensis Maii Mocccnxxxn
data pro extraordinariis perturbatisque temporum adiunctis, quam in futu·
rum quoque, ubi in iisdem Sedes Apostolica conditionibus versetur, praeter ea
quibus hac constitutione derogatum est, vigere integram volumus.

