[Ater Quartus · De Processimus ⁴83

ξ 2. Eadem actione intra biennium uti potest, qui gravem ex con·
tractu laesionem ultra dimidium ex errore passus est.

CAN, 1685.

Institui haec actio potest:
1.⁰ Contra eum qui metum intulit aut dolum patravit, quamvis ipse
non in suum, sed in alterius commodum talia peregerit3
2.⁰ Contra quemlibet malae fidei et etiam bonae fidei possessorem,
qui res metu vel dolo extortas possidet, salvo iure regressus contra quem·
libet usque ad ipsum metus vel doli auctorem.

CAN. 1686.

Si is qui metum intulit aut dolum patravit, urgeat actus vel contra·

ctus exsecutionem, parti laesae seu deceptae competit exceptio metus
vel doli.

CAN. 1687.

§ 1. Minoribus vel minorum iure fruentibus graviter laesis eorumque
heredibus et successoribus, ad laesionem reparandam ex negotio seu actu
valido rescindibili, praeter alia ordinaria remedia, suppetit remedium
extraordinarium restitutionis in integrum ¹.

ξ 2. Hoc beneficium maioribus quoque conceditur quos deficit rescis-
soria actio aut aliud ordinarium remedium, dummodo iustam subesse cau·
sam et laesionem sibi imputandam non esse probaverint ².

CAN. 1688.

5 1. Restitutio in integrum peti debet ab ordinario iudice, qui com·
petens est respectu illius, contra quem petitur, intra quadriennium ab
adepta maioritate computandum, si agatur de minoribus, a die laesionis
factae et cessati impedimenti, si de maioribus aut personis moralibus ³.

ξ 2. Minoribus vel minorum iure fruentibus restitutio concedi potest
a iudice etiam ex officio, audito vel instante promotore iustitiae.

CAN. 1689.

Restitutio in integrum id efficit ut omnia revocentur in pristinum,
idest restituantur in statum quo crant ante laesionem, salvis iuribus quae
alii, bona fide, ante petita-m restitutionem quaesiverint ⁴.

¹ Ο. 1-8, 5, 7, 8, x, cie in inicorum restitutione, 1, 41: c. 11, X, de rebus eeclesiae
alienandis vel non, 111, 13; c. 2, Χ, de precariis, 111, 14

¹ O. 4, X, de in inicorum restitutione, 1, 41.

³ C. 8, 9, X, de in inteorum restitutione, 1, 41: c. 1, 2, ae restitutione in intemm,
1, 21, ln V103 c. un„ de restitutione in intem-um, 1, 11, ln Clem.

⁴ O. 11, X, de rebus ecciesiae alienandis vel non, 111, 13.

